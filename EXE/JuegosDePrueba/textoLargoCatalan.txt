"Per què tan dur! —digué una vegada el carbó de cuina al diamant—; que no
som, doncs, parents propers?» —
Per què tan tous? Oh germans meus, així us pregunto jo a vosaltres: no sou,
doncs, els — meus germans?
Per què sou tan tous, tan fluixos i tan condescendents? Per què hi ha tanta
negació, tanta renegació al vostre cor? Per què hi tan poc destí al vostre
esguard?
I si no voleu ser destí ni inexorables: com podríeu amb mi — vèncer?
I si la vostra duresa no vol espurnejar i tallar i trinxar: com podríeu mai amb mi
— crear?
I és que els creadors son durs. I una benaurança us ha de semblar deixar
l'empremta de la vostra mà sobre mil·lennis com sobre cera —
una benaurança, escriure sobre la voluntat de mil·lennis com sobre bronze —
més durs que el bronze, més nobles que el bronze. Només el que és dur del tot
és el més noble.
Aquesta nova taula, oh germans meus, col·loco sobre vostre: torneu-vos durs! —
